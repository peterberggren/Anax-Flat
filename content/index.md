---
titleBreadcrumb: Home
...
Peter gör webb-sida med Anax Flat
===============================

Mitt namn är Peter Berggren och jag läser just nu kursen "Webbprogrammering och Databaser", 30p, på Blekinge Tekniska Högskola på distans. den här webb-sidan är ett moment i kursen *design*.  

<figure>
  <img src="img/pb-400.jpg" alt="Peter" style="float:right">
</figure>  

Sedan 2007 bor jag i Lidköping med fru och en dotter och två katter, där jag jobbar på De la Gardiegymnasiet som lärare i matematik, filosofi och psykologi.
<br><br>
Mitt intresse för datorer och programmering började runt 1984-5. Pappa lånade då hem en ABC80 från sitt jobb, som jag fick mixtra med och spela på. Det ledde bland annat till mitt avslutande projektarbete på 4-årig teknisk linje i Örebro, där jag byggde ett telefonmodem med hjälp av högtalare, mikrofoner, lite elektronik och två ABC80. I den vevan köpte jag även en ZX81, men blev aldrig riktigt varm med den.
<br><br>
Sedan började en lång perion då jag varvade universitets-studier och arbete. Jag studerade matematik i Uppsala och filosofi i Berlin. I Berlin blev jag fast i 15 år och där koncentrerade jag mig bara på humaniora, så när jag skulle börja undervisa Matematik E, som jag fick göra min första termin som lärare, blev det en intensiv repetitionskurs även för mig. Sedan dess har jag tagit någon MOOC i python-programmering och själv gjort ett par sidor med HTML och CSS, men PHP har jag aldrig använt förut. Jag har heller aldrig haft en server på någon av mina datorer, så det är också nytt för mig.
<br><br>
På fritiden gillar jag, som många, att vara med familjen, laga mat, spela spel, mm. Dessutom spelar jag väldigt gärna Go, ett asiatiskt brädspel med gamla anor. Även tennis och vattensport, speciellt i havet (alltså vattensporten), är kul.
  
/Peter
